# Protathlima-Arxaion-Ellinokon

Η εισήγηση αυτή παρουσιάστηκε στο 3o Πανελλήνιο Εκπαιδευτικό Συνέδριο Ημαθίας το 2014 και δημοσιεύτηκε στα αντίστοιχα πρακτικά. Πρόκειται για μια δημιουργική αξιοποίηση των διαδικτυακών πόρων και των ομαδοσυνεργατικών και μαθηκεντρικών εκπαιδευτικών πρακτικών στη διδασκαλία των Αρχαίων Ελληνικών. Ακολουθεί σύντομη περιγραφή του εκπαιδευτικού σεναρίου, όπως αυτό εφαρμόστηκε σε τμήμα της γ' γυμνασίου.

Περίληψη
Η παρούσα εργασία περιγράφει την ανάπτυξη μιας δραστηριότητας που σχετίζεται με τη διδασκαλία της Αρχαίας Ελληνικής Γλώσσας από το πρωτότυπο στη Γ’ Γυμνασίου με αξιοποίηση ΤΠΕ. Κίνητρο για την έμπνευση και υλοποίησή της αποτέλεσαν εγγενείς δυσκολίες, που σχετίζονταν με την κατάστρωση και κατανομή των μαθημάτων στο ωρολόγιο πρόγραμμα (για το συγκεκριμένο μάθημα ορίστηκε η έβδομη ώρα μια φορά την εβδομάδα) αλλά και τη σύσταση της τάξης (πλειοψηφία αγοριών), τον εκπαιδευτικό προσανατολισμό τους (σκόπευαν να συνεχίσουν τις σπουδές τους σε ΕΠΑΛ) και την αρνητική στάση τους απέναντι στο συγκεκριμένο μάθημα. Η τάξη ολοκλήρωνε κατά τις επαναληπτικές ασκήσεις γραμματικής και συντακτικού κλειστού τύπου που προσφέρονται στην ιστοσελίδα «Ελληνικός Πολιτισμός». Οι επιδόσεις κάθε ομάδας αναρτώνταν εβδομαδιαία στο ιστολόγιο της καθηγήτριας. Η δραστηριότητα ονομάστηκε «Πρωτάθλημα Αρχαίων Ελληνικών» και η ομάδα που πρώτευσε βραβεύτηκε στην Ημερίδα Πολιτιστικών και Αθλητικών Εκδηλώσεων στο τέλος της χρονιάς.
ΛΕΞΕΙΣ ΚΛΕΙΔΙΑ: Αρχαία Ελληνική Γλώσσα, ΤΠΕ, ομαδοσυνεργατική μέθοδος
